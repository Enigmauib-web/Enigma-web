# Bedriftspresentasjon med Enigma

import { Cookie } from '@site/utils/utils.mdx';

<Cookie />

Bedriftspresentasjon arrangert i samarbeid med bedriftskomiteen vår er den beste måten å bli kjent med fremtidens ITØKere og arbeidstakere. Bedriftspresentasjon en super arena for å fronte mulighetene ITØK studentene har i deres bedrift. Vi opplever at bildet man danner seg av en bedrift i løpet av studietiden har mye å si for hvor man ønsker å jobbe etter endt grad. Bedriftspresentasjon er derfor en gyllen mulighet for din bedrift! Vi i bedriftskomitéen gjør vårt ytterste for å planlegge et spennende og gøy opplegg sammen med dere!


Hvordan en bedriftspresentasjon hos oss kan se ut:

- En presentasjon av bedriften.

- Eventuell workshop, quiz eller annet opplegg på agendaen.

- Dra videre til en restaurant eller et annet sted egnet for uformell mingling.


Våre anbefalinger for et velykket arrangement:

- Å stille med et utvalg av ansatte viser bredden i bedriften og er veldig greit for mingling i etterkant. 

- Studentene kommer på bedriftspresentasjon etter en lang dag på universitetet og det er lurt å ha planlagt for bespisning og drikke ikke altfor lenge etter oppstart. Om opplegget tar lang tid har vi også gode erfaringer med å bestille mat til selve presentasjonen. 

- Det tas ofte godt imot med en workshop om aktuell teknologi eller prosjekter der dere har spesielt god kompetanse. Det gir dere som bedrift mulighet til dele deres kunnskaper og vise deres satsningsområder. 

- Dersom dere har lokaler i Bergen er det alltid spennende å se hvor dere jobber, og vi planlegger gjerne for å ha presentasjonen hos dere. 


Vi opplever stor variasjon i hva bedrifter ønsker at kvelden skal bestå av, men vi hjelper mer enn gjerne til i tilrettelegging. Selve innholdet i opplegget er det bedriften selv som står for. Hva vi i bedriftskomitéen typisk hjelper til med og hva vi kan tilby: 

- Booke auditorium og/eller lokaler hos oss som tjener formålet.

- Reservere bord på restaurant for bespisning i etterkant av presentasjon/workshop. 

- Promotering i våre kanaler i forkant og etterkant av arrangement. 

- Utsending av påmeldingsskjema med kontaktinformasjon, allergier, avgangsår og lignende.



